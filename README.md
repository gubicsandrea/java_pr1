# Java SE programozás (Java BGN + Java SE1) kedvezményes tanfolyam (JAVA-PR1)

Java SE programozás az alapoktól a középszintig

## A tanfolyam célja

A tanfolyam célja a programozás alapjainak elsajátítása, alap algoritmusok megismerése és az ismeretek alkalmazása Java nyelven és a Java API alapszintű megismerése.

A tanfolyam számos gyakorlati feladatot tartalmaz, ezek megvalósításához IntelliJ IDEA fejlesztőeszközt alkalmazunk, Maven alapú projektekben, a Java 8 API használatával.

## Szükséges előképzettség

Előképzettség nem szükséges. A tanfolyam elsősorban azok számára ajánlott, akik meg akarnak ismerkedni a programozással. Mivel az ajánlott tananyagok egy része angol nyelvű, ezért alapfokú, dokumentumolvasás-szintű angol nyelvtudás szükséges. Az előadás magyar nyelven zajlik, magyar prezentációk alapján. 

## Tanfolyami tematika

* Algoritmusok fogalma, gyakori algoritmusok.
* Objektum orientált alapfogalmak (osztály, objektum).
* Változók és metódusok.
* Tömbök és használatuk.
* Vezérlő szerkezetek szerepe.
* A Java nyelv felépítése, szintaktikája.
* Algoritmusok megvalósítása Java nyelven.
* Osztályok írása, objektumok létrehozása, használata.

- Java konvenciók és szintaktika.
- Objektum orientált elvek Java megvalósítása.
- Interfészek és absztrakt osztályok szerepe.
- Overloading és overriding, polimorfizmus.
- Láthatóság szerepe.
- Alapvető Java osztályok és alkalmazásuk (`String`, `ArrayList`, `LocalDate`, `Object`, stb.).
- Enum és alkalmazásai.
- Programok felépítése egyszerű osztályok alapján.
- Tömbök gyakorlati alkalmazása.
- Kollekció keretrendszer főbb elemei.
- Kivételkezelés.